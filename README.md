# DICOM Attribute Confidentiality Profiles Implementacija

&nbsp;&nbsp;&nbsp;&nbsp;Ideja projekta jeste implementacija jednog (za sada) bezbednosnog profila definisanog u "__DICOM PS3.15 2025c - Security and System
Management Profiles__", konkretno Attribute Confidentiality profila koji se odnosi na očuvanje tajnosti podataka na aplikativnom nivou. Ovaj profil, kao i većina ostalih u ovom poglavlju, ima za cilj očuvanje ključnih činioca informacione bezbednosti: integritetu, tajnosti i pouzdanosti podataka. Ovo pogotovo važi kada su u pitanju medicinski podaci, CT slike, MRI skenovi i slično.

&nbsp;&nbsp;&nbsp;&nbsp;Projekat je započeo dizanjem 2 Docker kontejnera. Na jednom je podignut portainer (__portainer/portainer-ce__) za lakšu konfiguraciju postojećih kontejnera (i ukoliko se pojavi potreba za još jednim izolovanim sistemom), a na drugom __urosss/orthanc__, kontejner na kojem je podignuta verzija Orthanc DICOMweb servera kompatibilna sa ARM arhitekturama.

&nbsp;&nbsp;&nbsp;&nbsp;__Application Level Confidentiality profil__ ima za cilj kreiranje nove, de-identifikovane verzije već postojećeg seta podataka i ne služi da na bilo koji način zameni originalan set. Ovakav set podataka može biti koristan prilikom pisanja stručnih ili naučnih radova, kao vodič kroz neke kliničke vežbe ili kod čuvanja medicinskih podataka u registrima/bazama koje zahtevaju da podaci budu na neki način zaštićeni. Implementirana aplikacija može da tvrdi usklađenost sa ovim bezbednosnim profilom ako štiti i zadržava *sve* atribute navedene u sekciji "__Profiles and Options__". Šta se tačno radi sa svakim od atributa je definisano u okviru __Table E.1-1. Application Level Confidentiality Profile Attributes__ tabele. Ovde za svaki atribut imamo informaciju da li se on u postupku de-identifikacije uklanja iz skupa atributa ili menja sa dummy vrednošću. Tabela E.1-1 diktira minimum neophodnih akcija potrebnih za usklađivanje sa ovim bezbednosnim profilom.

&nbsp;&nbsp;&nbsp;&nbsp;__Base RSA Digital Signature profil__ nalaže korišćenje RSA asimetrične enkripcije MAC-a za generisanje digitalnog potpisa. Sam po sebi ne nalaže na osnovu kojih tagova se formira digitalni potpis, iako drugi bezbednosni profili mogu da se pozivaju na ovaj i zahtevaju konkretne tagove. Za generisanje MAC-a mogu se koristiti "RIPEMD160", "MD5", "SHA1", "SHA384" i "SHA512" algoritmi heširanja. Koristi se self-signed sertifikat. Slično važi i za __Creator RSA Digital Signature profil__, pri čemu on definiše konkretne tagove koji se koriste prilikom generisanja MAC-a.

&nbsp;&nbsp;&nbsp;&nbsp;U cilju implementiranja nekog vida kontrole pristupa (u ovom slučaju kontrolu pristupa možemo poistovetiti sa rudimentalnim IAM-om) napravljena je login stranica koja prilikom unosa podataka od strane korisnika te iste podatke šalje kroz RESTful zahtev ka Orthanc serveru, nakon čega u zavisnosti od dobijenog odgovora korisnika ili redirektuje na home stranicu ili izbacuje poruku o grešci. S obzirom da Orthanc u okviru svog API-ja nema nikakav vid login/logout funkcionalnosti, već se prilikom svakog HTTP zahteva dodaje autorizaciono zaglavlje, prilikom pokušaja login-a se uneti podaci ugrađuju u zaglavlje, a dalja logika zavisi od toga da li su ti kredencijali prisutni na Orthanc serveru, konkretno u okviru __orthanc.json__ fajla.